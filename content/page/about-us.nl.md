---
title: Over Ons
date: 2018-02-26 00:00:00 -0700
description: 'Over Ons'
image: "/img/feb_2018_banner.png"

---
Wij zijn Rodney en Jolanda Blevins en werken sinds 1997 als zendelingen bij Jeugd met een Opdracht (JmeO).
Rodney is in december 1972 in de Amerikaanse staat Arizona, in een zendingsgezin, geboren. Zijn ouders waren zendelingen in Mexico en Guatemala voor de eerste vijf jaar van zijn leven. Zijn ouders zijn nu voorgangers van een Pinkstergemeente in Arizona, VS.

Rodney had al heel vroeg het gevoel dat hij een zendeling zou worden en in 1990, op 17-jarige leeftijd, heeft hij zijn eerste zendingsreis met Jeugd met een Opdracht (JmeO) in Azië gemaakt.

Hij is in 1995 opnieuw teruggaan naar Hong Kong om voor 5 maanden met JmeO te werken en heeft daar mensen van JmeO Nederland ontmoet.

Dit heeft ertoe geleid dat hij in september 1996 een Discipelschap Training School (DTS) op de JmeO basis Heidebeek in Heerde heeft gevolgd.

Jolanda is in april 1972 geboren in het Zeeuwse dorp Kloetinge (Gem. Goes). In haar geval waren het haar grootouders ds. en mevr. Karelse die in 1933 als zendelingen uitgezonden werden naar het Indonesische eiland Sumatra (Ambarita, Samosir).

Haar grootvader, ds. Karelse, is daarna van 1946 t/m 1968 voorganger geweest van de VEG Goes, waarin zij opgegroeid en nog steeds belijdend lid is.

Na haar opleiding voor Activiteiten begeleidster heeft zij bijna vijf jaar gewerkt bij de Activiteiten dienst van het Psychiatrisch Ziekenhuis Emergis.

{{< img class="image right" src="http://www.blevins.nl/wp-content/uploads/2009/01/Image-2-199x300.jpg" title="Ons avontuur in de zending begon hier (14 juni 1997)" >}}

In deze periode toerde zij verschillende keren met het Internationale koor “The Continental Singers”. Hierdoor heeft ze verschillende keren Albanië bezocht en verschillende zendingsorganisaties ontmoet.

Dit heeft ertoe geleid dat ook Jolanda in september 1996 een Discipelschap Training School (DTS) bij JmeO in Heerde heeft gevolgd.

Tijdens onze DTS hebben we elkaar ontmoet en wisten we al heel snel dat we samen de zending in wilden gaan. Wij zijn in juni 1997 getrouwd en zijn sinds oktober 1997 werkzaam bij JmeO Heidebeek in Heerde.

Maart 2000 zijn we verhuisd naar Zenica, een moslimstad in Bosnië-Herzegovina, waar we gewoond en gewerkt hebben (gemeentestichting) tot juni 2003. Daarna hebben wij onze bediening op Heidebeek weer voortgezet.

In augustus 2003 is onze dochter Lisa geboren en in december 2006 onze dochter Sarah!