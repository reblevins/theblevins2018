---
title: Debriefing in Pennsylvania
date: 2019-02-09 00:00:00 -0600
description: Wat leuk te zien en te horen van jullie sneeuw avonturen in Nederland! Gezellige foto's zagen we voorbij komen.
image: "img/debriefing-in-pennsylvania.png"
list_image: "img/debriefing-in-pennsylvania-list.png"
---
## Overal sneeuw!

Wat leuk te zien en te horen van jullie sneeuw avonturen in Nederland! Gezellige foto's zagen we voorbij komen. Dit doet ons gelijk denken aan de maand januari 2013 in Nederland. We waren volop aan het pakken en onze spullen aan het verkopen en opslaan en buiten was het winterweer. We hebben tijdens een koude week afscheid genomen en met sneeuw op de grond hebben we Nederland verlaten. Intussen zijn we nu 6 jaar verder en hebben we hier in Colorado ook heel wat sneeuw meegemaakt.

{{< figure class="image fit" src="https://gallery.mailchimp.com/6228a0cf79ca61e3c578c811a/images/52d0cb9f-8cce-431a-b12c-92a8a34e8fd9.jpg" >}}

Vorige week nog probeerde Jo, tijdens een onverwachte sneeuwstorm, Sarah naar school te brengen. We wonen in een soort valleitje en konden vanuit onze straat geen kant op. Alle richtingen moesten we "klimmen" en auto's kwamen net zo hard weer terug naar beneden "gegleden". Het blijft een avontuur, maar we raken de extreme weersveranderingen hier zo langzamerhand gewend.

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/e85daa19-d02e-4691-a7c5-e53d59c80838.jpg" >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/44c2320a-199d-4ad6-9173-25b4d29a2087.jpg" >}}
</div>

## Naturalisatie tot Amerikaan
{{< figure class="image right" src="https://gallery.mailchimp.com/6228a0cf79ca61e3c578c811a/images/47a46352-d9e2-4283-a25e-d3c773b599ee.jpeg" >}}
Jo is het officiële proces van "Naturalisatie tot Amerikaan" begonnen. Afgelopen december hebben we de hele papierwinkel in orde gemaakt. Je wil niet weten wat ze allemaal van Jo en haar Amerikaanse man willen weten ha ha. Je moet aan heel wat voorwaarden voldoen wil je in aanmerking komen. We hebben alle documenten officieel (en naar waarheid!) ingeleverd en de aanmelding betaald. Op 15 januari is Jolanda in Denver geweest voor haar biometrics (o.a. vingerafdrukken). Nu is het afwachten tot ze opgeroepen wordt voor haar interview en naturalisatie examen. In de tussentijd mag ze de Amerikaanse geschiedenis goed studeren. Oef!

Jullie denken vast hoe zit dat met haar Nederlandse Nationaliteit? Jo mag  haar Nederlandse Nationaliteit behouden. Net als onze Lisa en Sarah, heeft zij straks een dubbele Nationaliteit.

## Debriefing Retreat in Pennsylvania
{{< figure class="image left" src="https://gallery.mailchimp.com/6228a0cf79ca61e3c578c811a/images/2b4e700c-f8a3-4a24-ae8d-e8b82b5d817e.jpg" >}}
Over twee weken vlieg ik, Jo weer richting een [Debriefing Retreat](http://excellingleaders.org/retreat/) voor zendelingen. Dit keer zal het plaatsvinden in Ephrata, Pennsylvania. Allereerst komen we vanaf 23 februari met ons debriefing team samen om verder voor te bereiden en vanaf 26 februari arriveren de deelnemers. Opnieuw hebben we gezinnen en dit keer grote gezinnen, waarvan ook de kinderen en tieners een [debriefing](http://excellingleaders.org/debriefing-2/) ontvangen. Daarnaast verwelkomen we ook echtparen en singles! Sommige zendelingen komen rechtstreeks vanaf het zendingsveld naar het retreat en anderen zijn hier in Amerika op verlof of zijn net bezig met definitieve terugkeer naar hun paspoort land. Ik ben blij dat ik kan helpen met het proces waarin de deelnemers zich op dit moment bevinden. Bid met ons mee dat de deelnemers verfrist en opgebouwd worden en met nieuwe toewijding en veerkracht verder kunnen in hun bediening. Sommige hebben juist een goede afronding van het werk dat nu achter hun ligt nodig. Deze zendelingen slaan een nieuwe weg in en zullen "tools" mee krijgen voor de overgang terug naar hun paspoort land.

Ik zal tot 8 maart in Pennsylvania zijn. Tijdens mijn twee weken afwezigheid thuis, zullen Rodney's ouders uit Arizona overkomen om Rodney en de meiden hier in Colorado een handje te helpen (en waarschijnlijk te verwennen).

{{< figure class="image fit" src="https://gallery.mailchimp.com/6228a0cf79ca61e3c578c811a/images/f476fce2-07c6-4efc-b511-93a628bdcea4.jpeg" >}}
<figcaption class="full"><h4>Onze wekelijkse Skype vergadering met het debriefing team! De voorbereidingen voor het "retreat" lopen zeer vlot. Voor onze skype vergadering komen we vanuit Michigan, Florida, Minnesota, Nederland en Colorado samen. Leve de technologie!</h4></figcaption>

## Jeugdgroep leider

Rodney werkt sinds enkele maanden vanuit een nieuwe ruimere locatie. Het gaat goed met het bedrijf waar hij werkt en er was uitbreiding nodig voor enkele nieuwe collega's. Hij geniet van zijn eigen kantoorruimte en voor hem als introvert werkt dit erg prettig. Lekker doorwerken aan websites en weinig storende factoren.

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/7281ff14-73ae-427d-bd9b-50a51d45abc9.jpg" title="Rod in zijn nieuwe kantoorruimte" >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/307bd120-3094-4dde-a412-aec66c0544f4.jpg" title="Vergaderruimte" >}}
</div>

Sinds augustus vorig jaar is Rodney jeugdgroep leider geworden van de jeugdgroep in onze [gemeente](http://newlifedowntown.com/ "New Life Downtown"). Dit is een nieuwe ontwikkeling binnen onze gemeente, voor jongeren in de leeftijd van 12 tot 14 jaar. Het zijn jongeren die nu naar de middelbare school gaan en daar is onze Sarah er ook eentje van.

Lisa is met enkele meiden van haar jeugdgroep een weekend op "Winterkamp" geweest naar [Camp Elim](https://campelim.com/ "Camp Elim"). Dit weekend was speciaal voor "Highschoolers" in de leeftijd van 14 t/m 18 jaar.

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/8c4ae5ac-1f85-4ca9-a6c8-a544a460459c.png" >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/93994831-3c51-43b3-aa7f-b1c86c00ffc5.jpg" >}}
</div>

## ✈ We komen naar Nederland! ✈
{{< figure class="image right" src="https://gallery.mailchimp.com/6228a0cf79ca61e3c578c811a/images/e753e1f3-fb4b-4911-b173-d72357d1ae58.jpeg" >}}
Jullie hebben het intussen wel gezien of gehoord dat ik (Jo) en de meiden eind mei weer gezellig naar Nederland komen. Wat een heerlijk vooruitzicht om in ongeveer 100 dagen (ja, we tellen af!) Opa, familie en vrienden in onze armen te sluiten.

Een tijd van re-connecten, veel bakkies koffie of "gewoon" fietsen naar de winkels en de Goese markt en genieten van de Zeeuwse kust en omgeving! Natuurlijk hopen we ook weer naar JmeO Heidebeek op bezoek te gaan.

Om onze vliegreis mogelijk te maken zijn wij een GoFundMe gestart. Via deze "sponsor actie" hopen we dat jullie ons willen helpen naar Nederland over te komen. We hebben intussen de 1e ticket binnen! Hoera! Nog twee tickets van €700 p.p en onze reisverzekering van €110 te gaan! Wie helpt mee.

[Ga naar de GoFundMe pagina](https://blevins.us1.list-manage.com/track/click?u=6228a0cf79ca61e3c578c811a&id=a12aabd27e&e=b248fe2654)