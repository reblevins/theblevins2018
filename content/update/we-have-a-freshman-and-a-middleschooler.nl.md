---
title: "We hebben een \"freshman\" en een \"brugklasser\""
date: 2018-09-27 00:00:00 -0600
description: "Onze meiden Lisa en Sarah zijn allebei op een nieuwe school begonnen. Hier lopen de schooljaren iets anders dan in Nederland."
image: "img/we-have-a-freshman-and-a-middleschooler.png"
list_image: "img/we-have-a-freshman-and-a-middleschooler-list.png"
---
22 jaar zendingsavontuur
------------------------

Deze maand is het precies 22 jaar geleden dat wij de zending zijn ingegaan en ons Jeugd met een Opdracht avontuur begonnen.

Een fantastisch zendings-avontuur met God, een avontuur in geloof en vertrouwen, een avontuur over grenzen, een avontuur in het afhankelijk zijn van giften, een avontuur in wonderlijke voorzieningen, zegeningen en getuigenissen.
*22 jaar (Uit-)Zending mede mogelijk gemaakt door JULLIE! YES : )*

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/5a67082e-10f8-4f82-b774-6cde28eb6c2a.jpg" title="Eerste zendingsreis naar Oeganda in 1996." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/88237ffc-5962-438e-bd9d-20dce297046d.jpg" title="Ja, dat is Rodney : ) Outreach in JInja, Oeganda" >}}
</div>

We hebben een "freshman" en een "brugklasser"
---------------------------------------------

{{< img class="image right one-fourth" src="https://gallery.mailchimp.com/6228a0cf79ca61e3c578c811a/images/d26c6e66-5eef-47e2-92ba-a8a8f908e5f9.jpeg" >}}

Onze meiden Lisa en Sarah zijn allebei op een nieuwe school begonnen. Hier lopen de schooljaren iets anders dan in Nederland. Na groep 7 ga je hier 3 jaar naar "Middle School". Middle school is groep 8 en de eerste 2 jaar (onderbouw) van de Middelbare school. Daarna volgt 4 jaar High School, de bovenbouw van het Middelbaar onderwijs. Kun je het nog volgen? Sarah zit nu in haar eerste jaar op Middle school en Lisa is een "Freshman” (oftewel, eerstejaarsstudent) in High school.

Highschool is hier wel andere koek hoor!

{{< img class="image right one-fourth" src="https://gallery.mailchimp.com/6228a0cf79ca61e3c578c811a/images/00c55c86-def9-409e-827c-233db0ee4e8a.jpeg" >}}

De termen Freshman, Homecoming-week, Football games, Yearbook, Honor classes en Study Hall zijn ECHT en niet iets uit een Amerikaanse "Highschool Musical” film. Hoewel moeder Jo soms net het gevoel heeft of ze middenin een "Highschool Musical" terecht gekomen is als ze Lisa van school haalt ha ha.
Niks fietsende scholieren hier! Alle leerlingen worden met de auto gebracht en gehaald. Of, nu komt het, die jonge koppies rijden in hun eigen auto naar school en hebben hun eigen gereserveerde parkeerplaats waarop de leerlingen hun status kunnen bewijzen met de grootte van hun auto. 
Rodney geniet volop van Lisa's vakkenpakket keuze, de ouderavonden en de hele poespas rondom Lisa’s start in Highschool. Hij herleeft zijn Amerikaanse Highschool tijd helemaal, terwijl ik nog eens terugdenk aan; "weer of geen weer op de fiets naar school” ha ha.

Nieuwe leuke uitdaging!
-----------------------

{{< img class="image right" src="/nl/img/jolanda_bio_pic.png" >}}

Sinds februari ben ik (Jo) officieel een debriefer geworden van het debriefing team voor ["Excelling Leaders”](http://excellingleaders.org/).

[Klik hier voor Jo's korte biografie](http://excellingleaders.org/jolanda-bio/) op de Excelling Leaders website.

De leiders, [Kevin en Sue Prins](http://excellingleaders.org/our-story/), wonen in Michigan en ik heb dit echtpaar in de afgelopen jaren geregeld ontmoet tijdens "Missionary Care” consultaties of cursussen hier in Noord Amerika. Tijdens onze laatste training in februari heb ik toegezegd om onderdeel te worden van het team. Het houdt in dat ik 3 tot 4 keer per jaar als debriefer meedraai in een Debriefing Retreat voor zendelingen. 

Tijdens een "[Radiant Life Retreat](http://excellingleaders.org/retreat/)" is het o.a. mijn taak een zendeling "zijn of haar verhaal te laten doen”. In een persoonlijke Debriefing (Engels voor nabespreking) met zendelingen gaat het om het volgende; het bekijken en terughalen van gebeurtenissen op het veld (de impact) en dit wordt aan de hand van een "tijdslijn” (levens pad) door de zendeling zelf verteld. 

Natuurlijk hoef ik niet altijd te reizen voor mijn werk. Vorige week had ik nog een debriefing met YWAM-ers uit Denver. Dit echtpaar werkt met JMEO als "mission builders” in landen zoals Guatemala en Costa Rica. Benieuwd wat Mission builders doen? [www.missionbuilders.org](https://www.missionbuilders.org/)

Vergaderen via Skype
--------------------

Het [debriefing team](http://excellingleaders.org/retreat/) waar ik mee samenwerk is internationaal en we hebben allemaal ervaringen met het intercultureel wonen en werken in de zending. Dit geeft zo’n mooie dimensie aan ons team, waar we samen klaarstaan om mensen te begeleiden en toerusten in hun bediening. 

Om de week komen we "samen” voor een skype-meeting, waar we vergaderen over ons debriefing schema, aanmeldingen- en onze verantwoordelijkheden/taken bespreken.

{{< figure class="image fit" src="https://gallery.mailchimp.com/6228a0cf79ca61e3c578c811a/images/eacb693e-7930-4c43-a343-152d02021628.jpeg" title="Screenshot van onze Skype-vergadering" >}}

Kevin en Sue schrijven:
-----------------------

Sue en ik vinden het geweldig dat Jolanda zich bij ons Excelling Leaders-team heeft aangesloten. Excelling leaders is een christelijk bediening dat zich richt op het aanmoedigen en toerusten van zendelingen en hun gezinnen. We doen dit door middel van coaching, debriefing en het aanbieden van "tools” en hulp aan onze zendelingen, zodat ze met voldoende veerkracht effectief zijn (en blijven!) in de bediening waartoe God hen geroepen heeft.

Als je Jolanda kent, weet je dat ze passie en liefde brengt, samengaand met een glimlach en koffie in elk gesprek waar ze deel van uitmaakt. Jolanda brengt ook vele jaren zendingservaring met zich mee en bovenal een liefde voor God die onze zendelingen juist nodig hebben! 

Bedankt voor het steunen van Jolanda en haar gezin, nu zij met ons samenwerkt. We zijn dankbaar dat we, met Jolanda, de liefde van de Vader mogen openbaren aan vele zendelingen die een speciale aanraking van Hem nodig hebben.

{{< figure class="image fit" src="https://gallery.mailchimp.com/6228a0cf79ca61e3c578c811a/images/642b1533-7b24-48b6-a134-1ec680a6f65e.jpeg" title="Kevin en Sue Prins, leiders Excelling Leaders" link="http://excellingleaders.org/our-story/" >}}

Online gebedsgids
-----------------

Rodney heeft al eerder geschreven over zijn werk aan een website voor de zendingsorganisatie Window International Network (WIN) die zich bezig houd met de landen van het "10/40 window". Zijn nieuw project is een online gebed gids!

Vanaf 1 oktober wordt er een online gebed gids gelanceerd voor "een wereldwijd gebedsinitiatief gericht op een doorbraak in het wereldwijde terrorisme en voor de wereldreligies". Het initiatief voor deze site is dat we samen de "spirituele duisternis die deze regio en zijn mensen zo lang heeft onderdrukt kunnen doorbreken".

{{< figure class="image fit" src="/nl/img/pttw.png" title="Vanaf 1 oktober begint er weer de 'Pray Through the Window' gebedsinitiatief." link="https://www.windowreporter.com/" >}}

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/84c25867-6242-437a-9cf5-4a12354dbb43.jpeg" title="Onze 'brugklasser' Sarah loopt uit school naar huis." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/c61bc267-e4d7-4ee8-b44b-8e00c3a15700.jpeg" title="Onze 'freshman' Lisa is afgelopen augustus 15 jaar geworden!" >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/acc6f10f-fb7a-41bd-966a-4446f2877d57.jpg" title="We hebben enorme hagelstormen in juli en augustus meegemaakt. Zoveel schade in de stad, maar gelukkig niet op ons terrein." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/59b51146-a2e1-4d21-a68d-3b02543131aa.jpg" title="Deze cartoonist denkt een oplossing gevonden te hebben voor de extreem grote hagelstenen, die soms de omvang van een tenisbal hadden." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/f4f6da60-5b38-403c-b12b-08b5c3a2fff2.jpeg" title="Onze omgeving is op dit moment mooi goudgeel gekleurd." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/5568b029-9908-428e-8eb5-76166268ac23.jpeg" title="Een selfie tijdens een herfstwandeling in onze mooie staat Colorado." >}}
</div>