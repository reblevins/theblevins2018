---
title: Investeren in zendelingen
date: 2019-03-19 00:00:00 -0600
description: Intussen ben ik al bijna twee weken thuis in Colorado, vandaar dat ik graag even deel over mijn tijd in Pennsylvania.
image: "img/investing-in-missionaries.png"
list_image: "img/investing-in-missionaries-list.png"
---
## Jo's tijd in Pennsylvania

Intussen ben ik al bijna twee weken thuis in Colorado, vandaar dat ik graag even deel over mijn tijd in Pennsylvania.

Wat een geweldig leuke ervaring om weer een nieuwe Staat te bezoeken. Dit keer het gebied van de Amish en de Mennonieten. Het debriefing retreat voor zendelingen werd in Lancaster County in Pennsylvania gehouden, in het mooie stadje Ephrata. Wat een andere wereld dan Colorado! Het heuvelachtig gebied deed mij veel aan Duitsland en Luxemburg denken. Het wordt ook wel Pennsylvania Dutch genoemd (Deutsch) vanwege de oude geschiedenis van Duitse emigranten die overgekomen zijn naar Pennsylvania. Echt mooi!

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/39161b39-2704-4b67-9aef-c6b4c95adfd8.jpg" >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/ae53e659-5ff1-454d-86d5-4c014e4208f3.jpg" >}}
</div>

## "Herstellen en leven geven"

{{< figure class="image right" src="https://gallery.mailchimp.com/6228a0cf79ca61e3c578c811a/images/76648f11-3d23-466c-a49b-a41eb37457b3.jpg" >}}
Eén van de deelnemers die ik mocht debriefen gaf aan dat het retreat echt herstel en nieuw leven bracht. 

Wat kan een "batterij" snel leeg zijn en wat is het dan lekker om weer opgeladen te worden met duidelijke stappen in de goede richting van herstel en genezing. Soms gewoon simpel meer inzicht krijgen en een betere grip op de situatie waarin ze zitten.

Jullie vragen je misschien af waarom zendelingen voor een debriefing retreat naar ons toekomen. Het meest voorkomende geval is burnout, een traumatische gebeurtenis, re-entry (voorgoed terug naar paspoortland) of visa’s die niet vernieuwd worden, waardoor het werk, de visie en hun leven op het zendingsveld abrupt stopt.

Kortom zendelingen hebben veel "stress", gevoelens van onbegrip, rouw en verlies.

Tijdens ons retreat in Pennsylvania hadden we twee gezinnen (met in totaal 6 kinderen) en 3 single zendelingen. Om maar een idee te geven: één gezin was na 14 jaar onverwacht het land uitgezet en moest hals over kop terug naar de USA. De kinderen waren allemaal aldaar geboren en moeten nu in de USA een nieuw leven opbouwen. Een andere zendeling is haar hele bediening (een opvanghuis) en haar eigen huis door de brand in Paradise, CA verloren. Een groot verlies en trauma om te verwerken.

{{< figure class="image fit" src="https://gallery.mailchimp.com/6228a0cf79ca61e3c578c811a/images/dfe6046b-5a7a-41ca-8c73-d71640d2a1fd.png" >}}

Aan alle deelnemers hebben we een introductie gegeven over de debriefing, met onderwijs over rouw en verlies, stress-symptomen herkennen, transition (overgangsproces naar ander land) en het maken van een "persoonlijke tijdslijn", een levenspad.

## Vallen en opstaan!

{{< figure class="image right" src="https://gallery.mailchimp.com/6228a0cf79ca61e3c578c811a/images/a18ad4f6-b838-4304-9238-766704b787e3.jpg" >}}
Na elke lesochtend kregen de deelnemers de tijd om aan hun persoonlijke tijdslijn te werken. Tijdens de middagen keken wij als debriefers samen met de zendeling naar de verschillende gebeurtenissen die plaats hadden gevonden op hun tijdslijn. Het kan gaan om veranderingen, zorgen, kritiek, conflicten of bv. een crisis. De zendelingen doen hun verhaal en al pratende worden er soms meerdere gebeurtenissen toegevoegd aan hun tijdslijn. Het terughalen van gebeurtenissen, het herkennen waar de pijn, onbegrip of verdriet vandaan komt, mogen ze een plaats geven. Dit hele proces is echt een "vallen en opstaan". Soms een directe confrontatie met pijn, schuld, eenzaamheid, gemis of depressie. Na enkele dagen zien de deelnemers al lichtpuntjes en willen ze verandering zien en herkennen.

De deelnemers krijgen ook de mogelijkheid om alles naar het Kruis te brengen en echt alles aan Jezus te geven.
{{< figure class="image right" src="https://gallery.mailchimp.com/6228a0cf79ca61e3c578c811a/images/4e8315f5-137b-4d97-81ab-d4e7f8b54a0e.jpg" >}}

## Fit om te dienen!

We hebben ook drie dagen de tijd genomen om te werken aan WELLNESS. Samen hebben we gekeken hoe het gesteld is met onze geestelijke, lichamelijke, sociale, emotionele, intellectuele en beroepsmatige gezondheid en welzijn. Dit deden we aan de hand van onderwijs en praktische activiteiten. Doelen creëren en uitoefenen voor ons eigen "welzijn" is erg belangrijk. Fijn dat we zendelingen zo ook weer tips en ideeën mee hebben kunnen geven om "fit te dienen"!

## Wortelen in Amerika

Terwijl wij met de volwassenen aan de slag waren, hadden we ook twee debriefers die met de tieners en kinderen aan de slag zijn gegaan. Dezelfde onderwerpen zijn behandeld, maar speciaal gericht op de leeftijd van tieners en kinderen. Zo speciaal en zo mooi om hun proces en enthousiaste te "horen" tijdens het eten of in de wandelgangen. Vier cross-culturele kinderen kregen een Amerikaanse vlag en symbolisch hebben ze de vlagstok in de grond gestoken. Hiermee gaven ze aan dat ze willen "wortelen" in Amerika en kunnen zeggen "Ik ben Amerikaan".

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/1d750cbd-9a9f-48c0-92aa-eb3ab7dc6780.jpg" title="Materiaal dat gebruikt wordt voor de debriefing van de kinderen. Op deze manier kunnen ze hun verhaal doen. Gevoelens herkennen met een lach en een traan." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/6d8cb125-33c3-4fb3-ad40-a50bb7f8d8e1.jpg" title="Met bouwblokken hebben de kids een 'transition-bridge' gebouwd. Elk blok beschrijft een gevoel zoals, gemis, afscheid, vrienden, eten en hun eigen vertrouwde slaapkamer die ze in de 'overgang' hebben moeten achterlaten." >}}
</div>

<div class="gallery">
    {{< figure class="image one-half" src="https://gallery.mailchimp.com/6228a0cf79ca61e3c578c811a/images/f7314515-371c-45b5-aa24-56376675ac7a.jpg" title="Een middag samen creatief aan de slag! Een gebroken pot herstellen." >}}

    {{< figure class="image one-half" src="https://gallery.mailchimp.com/6228a0cf79ca61e3c578c811a/images/bc250572-d716-49c1-9af8-2e8ebb9e83bb.jpg" title="God pakt onze gebrokenheid weer op en maakt alles heel en volmaakt. Je bent van waarde!" >}}
</div>

**Wat een voorrecht om te mogen investeren in de levens van deze zendelingen! Mede dankzij jullie gebed en ondersteuning is mijn werk in zendelingen zorg mogelijk. BEDANKT!**

{{< figure class="image fit" src="https://gallery.mailchimp.com/6228a0cf79ca61e3c578c811a/images/13eea524-d3ae-4be1-8b48-4b7b3df3e3cd.jpg" >}}
<figcaption class="full"><h4>Retreat staf team</h4></figcaption>

{{< figure class="image fit" src="https://gallery.mailchimp.com/6228a0cf79ca61e3c578c811a/images/a83cf9c3-4754-441a-a009-6b29093c7486.jpg" >}}
<figcaption class="full"><h4>Bemoedigd met een kaartje van een mooi gezin!</h4></figcaption>

