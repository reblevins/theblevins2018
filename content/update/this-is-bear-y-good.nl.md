---
title: Beer op bezoek
date: '2017-09-04T00:00:00-06:00'
description: >-
  Ooit door een beer wakker gemaakt, die graag je vuilniscontainer in wilde duiken, maar zijn zin niet kreeg?
image: /img/website-september-2017-banner.png
---
Ooit door een beer wakker gemaakt, die graag je vuilniscontainer in wilde duiken, maar zijn zin niet kreeg? Wij hebben dit nu verschillende keren meegemaakt, maar deze laatste keer kregen we de beer ook echt van dichtbij te zien. Gelukkig zit er een slot op onze vuilniscontainer, maar de beer ging er flink mee te keer en dat maakte dat wij wakker schrokken en vanuit ons slaapkamerraam de beer “live” konden bewonderen in onze achtertuin.

De afgelopen maanden zijn de beren behoorlijk actief in Colorado Springs en zien we constant berichten op het nieuws wat ze elke keer “uitvreten”. We krijgen zelfs geregeld berichten van ons schooldistrict, met waarschuwingen voor “wild life”. Zo had Sarah vorige week een moeder beer met haar drie jongen op het schoolplein en van Lisa’s school kregen we een waarschuwing van een “actieve beer” op Lisa’s looproute.

Na een fantastische zomer bij familie in Nederland en een week bij familie in Arizona, zijn we nu weer in “full swing” met school en onze bedieningen. Lisa is nu in 8th grade (haar derde jaar op de middelbare school) en Sarah in 5th grade (groep 7, maar hier haar laatste jaar op de lagere school).

Twee JmeO bedieningen onder één dak!
------------------------------------

We hebben het al eens eerder genoemd dat we hier vier JmeO locaties in Colorado Springs hebben.

Het afgelopen jaar heeft ons leiderschapsteam overwogen onze Y360 locatie te koop te zetten, gewoonweg omdat de maandelijkse hypotheek en onkosten moeilijk te betalen zijn. Gelukkig is daar in juni verandering in gekomen. Terwijl ik met de meiden in Nederland was heeft het Y360 team een “grote schoonmaak” gehouden in het gebouw. Ze hebben kantoorruimte gecreëerd voor een andere JmeO bediening hier in de stad. JmeO NSI is bij ons “ingetrokken” en nu kunnen we samen de kosten dragen voor het gebouw. We delen samen de keuken/lunchruimte, het klaslokaal en vergader ruimte en verder hebben beiden teams hun eigen gang met kantoorruimtes. We hebben het echt getroffen met deze praktische oplossing, iets waar we dankbaar voor zijn.

Manusje-van-alles
-----------------

 
